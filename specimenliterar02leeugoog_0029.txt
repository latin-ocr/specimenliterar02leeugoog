14

inter omnes illos pios deorum cultores unquam de diis
serio cogitaverat, et eaquae auribusaooeperet vel labris
enunciare solebat in animum quoque recipere fuerat co—
natus? Fieri sane potest ut caecus quidam horror, insita
quaedam reverentia coelicolum comitaretur istos ritus a
majoribus acceptos3 sed non tamen dubitandum puto
quin de Attica pietate jure dicere possis quod vulpes de
persona bene facta: tam bellum caput cerebrum non
habet3 extra decora multa, intus solidi nihil.

sed pietas illa, δεισιδαιμονίᾳ vicina, quominus altas
agebat radices, eo impatientior erat disputationum phi-
losophicarum. Sic arbori firmiter solo inhaerenti nihil
'obest si serpentia circa pedem lolia tollas muscumque
a cortice avellas, sed potius proderit, patefactis ae'ri
pluviaeque aditibus unde novos succos ducat; sed caute
rastrum agitandum erit inter stirpes cariosas et annis
exesas, ne cum inutilibus herbis succidentur simul ra-
dices, quae supersunt paucae et putres. - Aristophanes
mihi videtur hac in parte similis fuisse} plerisque e suis
civibus. De rebus theologicis parum cogitaverat3 de diis
num essent dubitare vix poteret, quum nunquam
serio ad hanc gravem quaestionem animum attenderet3
ridicule saepissime eos depinxit, sed magnopere tamen
succensuisset si quis ei objecisset, ea quae per jocos non
› raro scurriles de diis in scena diceret, impietatis posse
argui. Deridendos praebuit non modo senes σιβυλλιῶοτος
et χρησμολόγους oracula venditantes ¹, non tantum deo-
rum ministros Lamponem ², Diopithen ³ jocose tractavit,
sed ipsos quoque deos patrios summa cum libertate tra-
duxit. Hercules, ut alter Esavus, stolide vorax, et
prae succulento cibo jura coelitum nihil curans, in Avibus
et in Ranis risui est3 Dionysus turpiter ignavus, glo-

Ι In Equitibus, Avibus, Lysistrata.
2Ιιι Avibus vs. 522 ct 983.
³Equit. vs. 1085.

 

