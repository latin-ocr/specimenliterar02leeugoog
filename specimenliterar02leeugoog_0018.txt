3

partium, quarum hae servant, illae mutant3 hae nota
tuentur, illae ignota petunt3 hae auctoritatem, saepe
serviliter, vindicant, illae libertatem, eamque non raro
effrenem, - harum igitur partium studia mutuo se oom-
Ι pient ut arsis et thesis, ut duae lances quas copulat
jugum, ut nigrum albumque, et quaecunque alia inter se
opposita et tamen sibi invicem necessaria nominare
possem. Non staret mundus, ne perunum quidem diem,
nisi vis centrifugalis compensaretur vi oentripeta: non
homines vere homiues essent, nisi sentiendi rationi quam
liberalem vel radicalem (ut vocabulis utar parum Latinis)
appellare solemus sociata esset altera ea quam vocamus
orthodoxam vel conservativam.

Quicquid id est, operae sane pretium uidetur ex priorum
aevorum reliquiis litorariis ostendere, antiquitus iisdem
ac hodie procellis mantes humanas fuisse jactatam neque
incolas civitatum, quae ante multa saecula ad Ilissum
vel ad Tiberim floruere, tantopere a nobis discrepasse, .
sed habuisse eadem studia, in eosdem errores incidisse,
eadem exercuisse odia.

Id luculento quodam exemplo demonstrare mihi pro-
posui ex literis Graecis petito. Nota est inimicitiaquae
intercessit inter Aristophanem et Euripidem3 sedtum
demum plane intelligi et recte judicari mihi posse vide-
tur, cum late circumspicimus, non solum temporis et
populi habita ratione, sed etiam legum universarum
quibus mentes mortalium et humana cuncta obtemperant.
Si bene intuemur, agnoscimus antesignanos earundem
prope factionum et opinionum, quae per totam historiam
sunt obviae, neo valde diversum agi bellum apparet ab
eo, quod nostris , temporibus multifariam aestuare vide·
mus: novum inter et antiquum. Utriusque poetae inge-
nium et studia non possunt explicari nisi ex ochlocratia
Attica, quae eorum aetate gliscebat: haec utrumque ge-
. nuit, neque sane fortuito evenit ut idem temporis breve
spatium ferret cum tragoediam Euripideam tum Aristo-
phanis comoediam veterem3 sed eadem vis,eorumsaeculo

insita, quae Euripidem protulit in lucem, ut verba face-
l l*

 

